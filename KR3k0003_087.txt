# -*- mode: mandoku-view; -*-
#+TITLE: 藝文類聚
#+DATE: 2015-08-24 23:27:29.134780
#+PROPERTY: ID KR3k0003
#+PROPERTY: BASEEDITION WYG    
#+PROPERTY: JUAN 卷八十七
<pb:KR3k0003_WYG_087-1a>¶
欽定四庫全書¶
　藝文類聚卷八十七　　　唐　歐陽詢　撰¶
　菓部下(棗藷/甘)　(杏棠/沙)　(栗/椰)　　(胡桃/枇杷)　(林擒/燕薁)¶
　　　　(檖棃/杜)　(蒟子/芋)　(枳梖/楊梅)　(柚萄/蒲)　(木𤓰/㯽榔)¶
　　　　(荔支/芭蕉)　(益智/甘蔗)　(椹/𤓰)¶
　　棗¶
爾雅曰棗壺棗邉要棗¶
禮記曰婦人之䞇椇榛脯脩棗栗¶
<pb:KR3k0003_WYG_087-1b>¶
毛詩曰八月剝棗十月穫稻¶
晏子曰景公謂晏子曰東海之中有水而赤其中有棗¶
華而不實何也晏子曰昔者秦繆公乘龍理天下以黄¶
布裹蒸棗至海而投其布故水赤蒸棗華而不實公曰¶
吾佯問子耳對曰嬰聞之佯問者亦佯對¶
孟子曰曾晢嗜羊棗而曽子不忍食羊棗¶
韓子曰秦饑應侯謂王曰五苑之棗栗請發與之¶
史記曰李少君以却老方見上少君曰臣嘗遊海上見¶
<pb:KR3k0003_WYG_087-2a>¶
安期生食巨棗大如瓠¶
真人闗令尹喜内傳曰尹喜共老子西遊省太真王母¶
共食玉門之棗其實如瓶¶
神異經曰北方荒中有棗林焉其髙五丈敷張枝條一¶
里餘子長六七寸圍過其長熟赤如朱乾之不縮氣味¶
甘潤殊於常棗食之可以安軀益氣力¶
東方朔傳曰武帝時上林獻棗上以杖擊未央前殿檻¶
呼朔曰叱來叱來先生知此篋中何物朔曰上林獻棗¶
<pb:KR3k0003_WYG_087-2b>¶
四十九枚上曰何以知之朔曰呼朔者上也以杖撃檻¶
兩木林也曰朔來朔來者棗也叱叱者四十九也上大¶
笑賜帛十疋¶
漢書曰王吉少時學問居長安東家有棗樹垂吉庭之¶
中吉婦取棗以啖吉吉後知之乃去婦東家聞而欲伐¶
其樹鄰里共止之因固請吉令還婦里中為之語曰東¶
家棗樹王吉婦去東家棗完去婦復還¶
漢武内傳曰七月七日西王母當下帝設玉門之棗¶
<pb:KR3k0003_WYG_087-3a>¶
劉根别傳曰今年春當有病可服棗核中仁二七枚能¶
常服之百邪不復干也¶
風俗通曰鮑焦耕田而食穿井而飲於山中食棗或曰¶
此棗子所殖邪焦遂強歐吐而死也¶
魏文帝詔羣臣曰南方有龍眼荔枝寧比西國蒲萄石¶
蜜乎酢且不如中國凡棗味莫若安邑御棗也¶
馬明生别傳曰安期生仙人見神女設厨膳安期曰昔¶
與女郎游息於西海之際食棗異羙此間棗小不及之¶
<pb:KR3k0003_WYG_087-3b>¶
憶此棗味久已二千年矣神女云吾昔與君共食一枚¶
乃不盡此間小棗那可相比耶¶
王隠晉書曰傅虞為鄱陽内史勸厲學業寛裕簡素風¶
化大行白烏集郡庭棗樹上¶
晉宫閣名曰華林園棗六十二株王母棗十四株¶
異苑曰太元中南郡江陵縣有棗樹一年忽生桃李棗¶
三種花子¶
世說曰魏文帝忌弟任城王驍壯因在卞太后所共圍¶
<pb:KR3k0003_WYG_087-4a>¶
棊並啖棗文帝以毒著諸棗蔕中自選可食者而王不¶
悟遂雜進之旣中毒太后索水救之帝豫敕毁器太后¶
徒跣趨井無以汲之須㬰遂卒又曰大將軍王敦初尚¶
武帝舞陽公主如厠見漆箱中盛棗本以塞鼻王詣厠¶
上陳菓遂食之羣婢莫不笑之¶
左傳御孫曰女䞇不過榛栗棗脩以告䖍¶
鄴中記曰石虎園中有羊角棗三子一尺¶
史記曰楚莊王愛馬噉棗脯¶
<pb:KR3k0003_WYG_087-4b>¶
燧人氏夏取棗杏之火¶
詩晉傅𤣥詩曰飢食野棗實¶
後秦趙整詩曰北園有一樹布葉垂重隂外雖多棘刺¶
内實有赤心¶
梁簡文帝賦詠棗詩曰風揺羊角樹日映雞心枝已聞¶
安邑羙永茂玉門垂¶
啓陳周𢎞正謝梁元帝賚玉門棗啓曰安期舊羙安息¶
髙名臣金馬之榮未獲趨奉方朔之賜遽降洪㤙¶
<pb:KR3k0003_WYG_087-5a>¶
　　杏¶
神仙傳曰董奉居廬山治病重者種杏五株輕者一株¶
於林中所在作倉一器杏換一斛穀少者虎逐之乃以¶
穀賑貧窮號董仙杏林¶
師曠占曰梅桃杏實多者來年謂之穣¶
晉宫閣記曰明光殿杏八株¶
九州論曰魏郡好杏¶
燧人氏夏取棗杏之火¶
<pb:KR3k0003_WYG_087-5b>¶
西京雜記曰上林苑有文杏謂有文彩也又曰上林苑¶
有蓬萊杏¶
典術曰杏者東方歳星之精也¶
山海經曰靈山之下其木多杏¶
盧毓兾州論曰魏郡好杏地産不為珍¶
師曠占曰杏多實不蟲者來年秋禾善¶
南岳夫人傳曰仙人有三𤣥紫杏¶
東海都尉于台獻杏一株花雜五色六出云是仙人所¶
<pb:KR3k0003_WYG_087-6a>¶
食者¶
汜勝之書曰杏花如何可耕白沙¶
𤣥晏春秋曰衛倫過予言及於味稱魏故侍中劉子陽¶
食餅知鹽生精味之至也予曰荀勗識勞薪易牙别淄¶
澠子陽今之妙也定之何難倫因命僕取糗糧以進予¶
嘗之曰麥也有杏李柰味三果之熟也不同子焉得兼¶
之倫笑而不言退告人曰士安之識過劉氏吾將來家¶
實多故杏時將發糅以杏汁李柰將發又糅以李柰汁¶
<pb:KR3k0003_WYG_087-6b>¶
故兼三味¶
述異記曰杏園洲在南海中多杏云仙人種杏處漢時¶
嘗有人舟行遇風泊此洲五六月日食杏故免死又云¶
洲中有冬杏又云瀬鄉老子祠有縹杏¶
嵩髙山記曰嵩山東北有牛山其山多杏至五月爛然¶
黄茂自中國䘮亂百姓飢饉皆資此為命人人充飽而¶
杏不盡¶
洛陽宫殿簿曰含章殿前杏四株顯陽殿前杏六株¶
<pb:KR3k0003_WYG_087-7a>¶
地理志曰范蠡宅在湖中有海杏大如拳也¶
朱超石與兄書曰光武墳邉杏甚羙今奉送其核¶
王逸荔枝賦曰魏志送西山之杏¶
莊子曰孔子游緇帷之林休坐杏壇之上弟子讀書絃¶
歌鼓琴¶
後周書曰張元性廉潔南鄰有杏兩樹杏熟多落元園¶
中元悉以還主¶
管子曰五沃之土其木宜杏¶
<pb:KR3k0003_WYG_087-7b>¶
四民月令曰三月杏花盛可播白沙輕土之田¶
潘岳閑居賦曰梅杏郁棣華實照爛¶
司馬相如長門賦曰飾文杏以為梁¶
詩周庾信詠杏花詩曰春色方盈野枝枝綻翠英依稀¶
映村塢爛熳開山城好折待賔旅金盤襯紅瓊¶
　　栗¶
山海經曰南山其上多栗葛山銅山其木多栗¶
毛詩曰樹之榛栗又云阪有漆隰有栗¶
<pb:KR3k0003_WYG_087-8a>¶
韓詩曰東門之栗有静家室¶
韓子曰秦餓應侯謂王曰五苑之菓蔬橡棗栗足以活¶
民請發之王曰今發五苑以活民是使有功與無功互争¶
取也人生而亂不如死而治¶
廣志曰栗有闗中侯栗大如雞子¶
三秦記曰漢武帝菓園大栗十五枚一斗¶
魏志曰東夷韓國出大栗如梨¶
何晏九州論曰中山好栗¶
<pb:KR3k0003_WYG_087-8b>¶
袁淮觀殊俗曰索蘭枝而不得見巨房之大栗¶
袁子正書曰歲比不登唯得賣棗栗𤓰梨¶
盧諶祭法曰春秋冬祠皆用栗¶
禮曰栗曰撰之¶
漢書曰燕秦千樹栗此人與千户侯等¶
魏志曰許允因司馬昭辭欲殺之帝方食栗優人雲午¶
等唱曰青頭雞青頭雞者鴨也帝懼不敢發¶
莊子曰古者獸多民少皆巢居以避之晝食橡栗暮栖¶
<pb:KR3k0003_WYG_087-9a>¶
樹上故命曰有巢氏¶
梁州獻栗徑寸半¶
西京雜記曰上林苑有魁栗雙栗楒栗榛栗¶
史記曰蘇秦說燕文侯曰北有棗栗之利此謂天府民¶
雖不佃而足¶
文選蜀都榛栗罅發¶
王逸荔枝賦曰北燕薦朔濵之巨栗¶
桂陽有栗叢生大如杮子¶
<pb:KR3k0003_WYG_087-9b>¶
越中出如拳之栗¶
哀公問社於宰我宰我對曰夏后氏以松殷人以栢周¶
人以栗¶
賦後漢蔡邕傷故栗賦曰人有折蔡氏祠前栗者故作¶
斯賦樹南方之嘉木于靈宇之前庭形猗猗以艶懋似¶
碧玉之精明何根莖之豐羙將蕃熾以悠長遇禍賊之¶
災人嗟夭折以摧傷¶
啓梁庾肩吾謝東宫栗啓曰查或火成鑚以為屑柰稱¶
<pb:KR3k0003_WYG_087-10a>¶
煎用曝而成糗未若北燕巨實用奪榮枯南國脯山翻¶
慙齒决承㤙踴躍對聞喜之河念報屏營問知來之鳥¶
　　胡桃¶
廣志曰陳倉胡桃薄皮多肌隂平胡桃大而皮脆急捉¶
則碎¶
博物志曰張騫使西域還得胡桃¶
晉宫閣名曰華林園胡桃八十四株¶
荀氏春秋祠制曰常設用胡桃¶
<pb:KR3k0003_WYG_087-10b>¶
吳時外國志曰大秦國有棗榛胡桃蓮藕雜菓¶
啓梁沈約為桞世隆謝賜樂遊胡桃啓曰挺自禁園味¶
逾井絡動物廽祗在微必應此乃胡羯奔逃吉之先見¶
者也¶
書後漢孔融與諸卿書曰多惠胡桃深知篤意¶
晉鈕滔母荅呉國書曰胡桃本生西羌外剛樸内柔甘質¶
似古賢欲以奉貢¶
　　林檎¶
<pb:KR3k0003_WYG_087-11a>¶
廣志曰林檎似赤柰子亦名黑檎又曰一名來禽言味¶
甘熟則來禽也¶
劉楨京口記曰南國多林檎¶
書梁劉孝威謝賚林檎書曰勇聞齊國止錫二桃逺至¶
仙方裁蒙數棗豈如㤙豐漢篋賜廣魏奩奼女數而僅¶
通筭郎計而方得生於玉井之側出自金膏之地上靈¶
所貴下土希逢¶
啓梁庾肩吾謝賚林檎啓曰丹徒故苑歳綿長而不見¶
<pb:KR3k0003_WYG_087-11b>¶
岷山雖植路重阻而來難未有徙核圓丘移根閬坂仙¶
厨始摘猶青玉之盤下賤爰頒遂八柚之座¶
　　甘藷¶
廣志曰似芋剝去皮肉肥白南方以當米穀賔客亦設¶
之出交趾¶
　　沙棠¶
廣志曰如棠味如李無核¶
吕氏春秋曰果之羙者棠實¶
<pb:KR3k0003_WYG_087-12a>¶
　　椰¶
神異經曰東南荒中有椰樹髙二十丈餘葉如甘𤓰二¶
子成落生辛椰如甘𤓰如兩眼謂之萼萼越王頭下生¶
子三成而熟形如寒𤓰¶
廣志曰髙六七尺者無枝條葉其羙如蜜核中有白膚¶
厚半寸味似胡桃出交北¶
選曰呉椰葉無隂¶
七命曰剖椰子之殻¶
<pb:KR3k0003_WYG_087-12b>¶
　　枇杷¶
仲長統昌言曰今人主不思甘露零醴泉湧而患枇杷¶
荔支之腐亦鄙矣¶
荆州土地記曰宜都出大枇杷¶
廣州記曰枇桐若榴叅乎京都¶
華山記曰華山講堂西頭有枇杷園¶
晉宫閣名曰華林園枇杷四株¶
賦宋周祗枇杷賦曰昔魯季孫有嘉樹韓宣子賦譽之¶
<pb:KR3k0003_WYG_087-13a>¶
屈原離騷亦著橘賦至枇杷樹寒暑無變負雪揚華余¶
植庭圃遂賦之云名同音器質貞松竹四序一采素華¶
冬馥霏雪潤其綠蕤商風理其勁條望之冥濛即之踈¶
寥¶
宋謝瞻安成郡庭枇杷樹賦曰伊南國之嘉木偉邦庭¶
而延樹禀金秋之清條抱東陽之和煦肇寒葩於結霜¶
成炎果乎纎露髙臨甍首傍拂階路¶
　　燕薁¶
<pb:KR3k0003_WYG_087-13b>¶
毛詩曰六月食欎及薁¶
魏都賦曰茰梅及楊李留郁俗謂燕郁¶
　　檖¶
詩曰隰有樹檖䟽赤羅或名山梨今謂楊檖樹實如梨¶
但小耳一名鹿梨一名䑕梨¶
爾雅曰檖羅¶
　　蒟子¶
樹如桑取其實為醬漢音范¶
<pb:KR3k0003_WYG_087-14a>¶
廣志曰薆生依樹也¶
　　枳椇¶
詩曰南山有枸䟽枳椇樹似白楊子着枝端謂之木蜜¶
能令人酒薄以為屋柱酒皆薄¶
禮曰婦人之䞇椇榛脯修棗栗¶
廣志似珊瑚樹乾者益羙¶
　　柚¶
爾雅曰柚條也¶
<pb:KR3k0003_WYG_087-14b>¶
廣志曰成都有柚大如斗¶
尚書曰揚州厥苞橘柚¶
離騷曰斥逐鴻鵠乃近鴟梟斬伐橘柚列樹苦桃¶
吕氏春秋曰菓之羙者雲夢之柚¶
月令曰食橘柚¶
列子曰呉越之間有木焉其名曰柚樹碧而冬青實丹¶
而味酸度淮北為枳¶
賛晉郭璞柚賛曰厥苞橘柚精者曰柑實染繁霜葉鮮¶
<pb:KR3k0003_WYG_087-15a>¶
翠藍屈生嘉歎以為羙談¶
　　木𤓰¶
爾雅曰楙木𤓰也¶
廣志曰木𤓰子可藏枝為杖長一尺百二十節¶
詩曰木𤓰羙齊桓公也衛為翟人敗之出處于漕桓公¶
救而封之遺之車馬器服焉衛人思之欲厚報之投我¶
以木𤓰報之以瓊琚匪報也永以為好也¶
晉宫閣名曰華林園木𤓰五株¶
<pb:KR3k0003_WYG_087-15b>¶
賦宋何承天木𤓰賦曰羙中洲之嘉樹表閑冶之麗姿¶
結靈根以誕秀傾朝日以揚輝擢叢柯之冉冉布翠葉¶
而𬎼葳惟兹木之在林亦超類而獨劭方朝華而繁實¶
比沙棠而有耀當大厦之方隆愧微幹之纎撓豈隠樸¶
以幸全固呈才而不效離衆用而獲寧永端已以勵操¶
願佳人之予投思同歸以託好顧衛風之攸珍雖瓊琚¶
而匪報¶
　　杜梨¶
<pb:KR3k0003_WYG_087-16a>¶
爾雅曰杜甘棠也杜赤棠梨白棠¶
毛詩曰蔽芾甘棠勿翦勿伐又曰有杕之杜¶
韓詩外傳曰邵伯在朝有司請召民邵伯曰不勞身而¶
勞百姓大非吾先君文王之志也於是廬於棠樹之下¶
百姓大恱詩人見而歌焉¶
賦晉孫楚杕杜賦曰家弟以虞氏梨賦見示余謂豈以¶
梨有用之為貴社無用之為賤無用獲全所以為貴有¶
用獲殘所以為賤故賦云爾惟有杕之為杜齊萬物而¶
<pb:KR3k0003_WYG_087-16b>¶
並生其質菲薄既不施於器用華葉踈悴靡休隂之茂¶
榮昔在邵伯聴訟述職甘棠作頌垂之㒺極¶
　　芋¶
援神契曰仲冬日昴星中收莒莒亦芋也¶
說文曰齊人為莒¶
漢汝南有鴻隟大陂翟方進為丞相奏破之郡中追思¶
童謡曰壊我陂翟子威飯我豆食羮芋魁¶
卓氏曰吾聞岷山之下沃野下有蹲䲭至死不飢乃求¶
<pb:KR3k0003_WYG_087-17a>¶
逺遷致之於臨卭¶
廣志曰有君子芋大如斗魁青邉芋淡善芋大如瓶少¶
子葉如繖葢緗色紫莖¶
本草曰芋土芝¶
文選蜀都曰狥蹲鴟之沃野則以為世濟陽九注濟人¶
飢也葉似蹲鴟¶
　　楊梅¶
郭子曰楊氏子年九歳孔君平詣其父設菓有楊梅孔¶
<pb:KR3k0003_WYG_087-17b>¶
指示兒曰此實君家菓兒應聲荅曰未聞孔雀是夫子¶
家禽¶
臨海異物志曰楊梅其子大如彈丸正赤五月中熟熟¶
時似梅其味甜酸¶
裴氏廣州記曰廬山頂有湖楊梅山桃繞其際海人時¶
登採拾止得於上飽不得持下¶
博物志曰地有章名則生楊梅無章名亦有耳有章名¶
無之也¶
<pb:KR3k0003_WYG_087-18a>¶
吳興記曰故章縣北有石槨山上生楊梅常以貢御¶
南越志曰熈安縣多楊梅¶
頌梁江淹楊梅頌曰懐蕋挺實涵黄糅丹鏡日繡壑炤¶
霞綺巒¶
　　蒲萄¶
廣志曰蒲萄有黄白黑三種¶
本草曰蒲萄益氣強志令人肥徤少飢延年輕身¶
史記曰大宛以蒲萄為酒富人藏酒至萬餘石久者數¶
<pb:KR3k0003_WYG_087-18b>¶
十歳不敗¶
漢書曰且來國無雷國罽賔國皆有蒲萄¶
漢武内傳曰西王母常下帝設蒲萄酒¶
燉煌張氏家傳曰扶風孟他以蒲萄酒一升遺張讓即¶
擢涼州刺史¶
博物志曰西域蒲萄酒傳云可至十年又曰張騫使西¶
域還得蒲萄¶
晉宫閣名曰華林園蒲萄百七十八株¶
<pb:KR3k0003_WYG_087-19a>¶
魏文帝詔羣臣曰旦說蒲萄解酒宿酲掩露而食甘而¶
不飴脆而不酸冷而不寒味長汁多除煩觧䬼又釀以為¶
酒甘於麴蘖善醉而易醒道之固已流涎咽唾况親食¶
之耶他方之果寕有匹之者¶
秦州記曰秦野多葡萄¶
杜恕篤論曰漢匈奴取胡麻蒲萄大麥苜蓿示廣地¶
龜兹國胡人奢侈家有至千斛蒲萄漢使取實來離宫¶
别館傍盡種¶
<pb:KR3k0003_WYG_087-19b>¶
北齊書曰李元忠贈世宗蒲萄一盤世宗報以白縑遺¶
書忽惠蒲萄良深愧仰聊因絹百疋以醻清德¶
漢李廣為貳師將軍破大宛得蒲萄種歸漢¶
賦魏都賦曰篁篠懐風蒲萄結隂¶
魏鍾㑹蒲萄賦曰羙乾道之廣覆兮佳陽澤之至淳覧¶
遐方之殊偉兮無斯菓之獨珍託靈根之𤣥圃植昆山¶
之髙垠綠葉蓊欎曖若重隂翳羲和秀房陸離焜若紫¶
英乘素波仰承甘液之靈露下噏豐潤於醴泉揔衆和¶
<pb:KR3k0003_WYG_087-20a>¶
之淑羙體至氣於自然珍味允備與物無儔清濁外暢¶
甘旨内遒滋澤膏潤入口散流¶
晉荀勗蒲萄賦曰靈運宣流休祥允淑懿彼秋芳乾元¶
是畜有蒲萄之珍偉應淳和而延育¶
　　㯽榔¶
周成雜字曰㯽榔菓也似螺可食¶
李當之藥錄曰㯽榔一名㯽門¶
廣志曰木實曰㯽榔樹無枝略如柱其顛生穟而秀生¶
<pb:KR3k0003_WYG_087-20b>¶
棘針重疊其下彼方珍之以為口實亦出交趾¶
林邑記曰㯽榔樹髙十餘丈皮似青桐節如桂竹下森¶
秀無柯端頂有葉葉似甘蔗條𣲖開破仰望𦕈𦕈如鍤¶
叢蕉於竹杪風至獨動似舉羽扇之掃天葉下繫數房¶
房綴數十子家有數百樹¶
異物志曰㯽榔樹若筍竹生竿近上未五六尺間洪腫¶
起如瘣木焉因拆裂出若黍秀也無華而為實大如桃¶
李天生棘重累其下所以禦衛其實也剖其上皮煮其¶
<pb:KR3k0003_WYG_087-21a>¶
膚熟而實之堅如乾棗以扶留古賁并食則滑羙下氣¶
及宿食消穀¶
南中八郡志曰㯽榔土人以為貴欵客必先進若邂逅¶
不設用相嫌恨¶
顧徽廣州記曰山㯽榔形小而大於蒳子蒳子土人亦¶
呼為㯽榔¶
詩梁劉孝綽詠有人乞牛舌乳不付因餉㯽榔詩曰陳¶
乳何能貴爛舌不成珍空持渝皓齒非但汙丹脣别有¶
<pb:KR3k0003_WYG_087-21b>¶
無枝實曾要湛上人差比朱櫻就詎易紫梨津莫言蔕¶
中久當看心裏新微芳雖不足含咀願相親¶
周庾信詠㯽榔詩曰綠房千子熟紫穗百花開莫言行¶
萬里曾經相識來¶
啓梁王孺謝賜于陀利所獻㯽榔啓曰竊以文軌一覃¶
充仞斯及入侍請朔航海梯山獻琛奉貢充庖盈府故¶
其取題在賦多述瑜書萍實非甘荔葩慙羙¶
梁庾肩吾謝賚㯽榔啓曰形均綠竹詎掃山壇色譬青¶
<pb:KR3k0003_WYG_087-22a>¶
桐不生空井事踰紫柰用兼芳菊方為口實永以蠲痾¶
又謝東宫賚㯽榔啓曰無勞朱實兼荔支之五滋能發¶
紅顔類芙蓉之十酒登玉案而上陳出珠盤而下逮澤¶
深温柰㤙均含棗¶
牋俞益期牋曰㯽榔信南越之竒觀子旣非常木亦特¶
異大者三圍髙者九丈葉聚樹端房搆葉下華秀房中¶
子結房外其擢穗似禾其綴實似穀其皮似桐而厚其¶
節似竹而槪其中空其外勁本不大末不小上不傾下¶
<pb:KR3k0003_WYG_087-22b>¶
不邪調直亭亭千百若一歩其林則寥朗庇其隂則蕭¶
條信可以長吟可以逺想矣性不耐霜不得北殖必當¶
遐樹海南遼然萬里弗遇長者之目自令恨深¶
　　荔支¶
廣志曰荔支樹髙五六丈大如桂樹綠葉蓬蓬冬夏榮¶
茂青華朱實大如雞子核黄黑似熟蓮子實白如肪甘¶
而多汁似安石榴有甜酸者至日將中翕然俱赤則可¶
食也一樹下子百斛¶
<pb:KR3k0003_WYG_087-23a>¶
東觀漢記曰單于來朝賜橙橘龍眼荔支¶
謝承後漢書曰汝南唐羌為臨武長縣接交州州舊貢¶
荔枝及生犀獻之羌上書諫乃止¶
吳錄曰蒼梧多荔支生山中人家亦種之¶
魏文帝詔羣臣曰南方有龍眼荔枝寧比西園蒲萄石¶
蜜¶
竺法真登羅山疏曰浮荔支似冬青夏至日子赤可食¶
南中八郡志曰犍為僰道縣出荔支¶
<pb:KR3k0003_WYG_087-23b>¶
七命曰折龍眼之房也¶
詩梁劉霽詠荔支詩曰叔師䝿其珎武仲稱斯羙良由¶
自逺致含滋不留齒¶
賦後漢王逸荔支賦曰曖若朝雲之興森如横天之彗¶
湛若大厦之容欝如峻嶽之勢修幹紛錯綠葉蓁蓁灼¶
灼若朝霞之映日離離如繁星之着天皮似丹罽膚若¶
明璫潤侔和璧竒喻五黄仰歎麗表俯嘗嘉味口含甘¶
液心受芳氣兼五滋而無常主不知百和之所出卓絶¶
<pb:KR3k0003_WYG_087-24a>¶
類而無儔超衆菓而獨貴¶
啓齊孔稚珪謝賜生荔支啓曰綠葉雲舒朱實星映離¶
離昔聞曄曄今覩信西岻之佳珍諒東鄙之未識角昴¶
興而靈華敷大火中而朱寔繁灼灼丹霞映日離離¶
繁星麗天¶
　　益智¶
廣志曰益智葉似蘘荷長丈餘其根有小枝髙者八九¶
寸無葉萼其子叢生着之大如棗中瓣黑皮白核小者¶
<pb:KR3k0003_WYG_087-24b>¶
曰益智含之攝涎濊出萬夀亦生交趾¶
南方草木状曰益智子如筆毫長七八分二月華色似¶
蓮着實五六月熟味辛雜五味中芬芳亦可鹽曝出交¶
趾合浦¶
顧㣲廣州記曰益智葉如蘘荷莖如竹箭子從心出一¶
枝有十子子肉白滑四破去之取外皮蜜煮為粽味辛¶
周景式廬山記曰山菓有益智蒲萄¶
三十六國春秋曰安帝元年盧循為廣州刺史循遺裕¶
<pb:KR3k0003_WYG_087-25a>¶
益智粽裕乃荅以續命湯¶
詩梁劉孝勝詠益智詩曰挺芳銅嶺上擢穎石門端連¶
叢去本葉雜和委雕盤寕推不迷草詎識聦明丸儻逢¶
公子宴方厭永夜歡¶
書慧逺法師荅盧循書曰損餉六種深抱情至益智乃¶
是一方異味即於僧中行之¶
　　椹¶
古今注曰椹桑實也詩曰食我桑椹懐我好音于嗟鳩¶
<pb:KR3k0003_WYG_087-25b>¶
兮無食桑椹¶
武藥有扶桑丹椹¶
世說曰張天錫為晉孝武問北方何貴對曰桑椹香食¶
人無嫉心¶
北方白椹長數寸甚羙¶
東方有八十丈桑上有椹長三尺五寸圓與長等王甲¶
以北方椹比江東黄甘於是引甲為賔客初謝公謂甲¶
妄言甲乃買駿馬候椹熟時致十枚¶
<pb:KR3k0003_WYG_087-26a>¶
　　芭蕉¶
廣志曰芭蕉一曰芭苴或曰甘蕉莖如荷芋重皮相裹¶
大如盂斗葉廣尺長一丈有角子長六七寸四五寸二¶
三寸兩兩共對若相抱形剝其上皮色黄白味似葡萄¶
甜而脆亦飽人其莖解散如絲績以為葛謂之蕉葛雖¶
脆而好色黄白不如葛赤色也出交趾建安¶
南州異物志曰甘蕉草類望之如樹株大者一圍餘葉¶
長一丈或七八尺廣二尺許華大如酒杯形色如芙蓉¶
<pb:KR3k0003_WYG_087-26b>¶
著莖末百餘子大各為房根似芋魁大者如車轂實随¶
華長每華一闔各有六子先後相次子不俱生花不俱¶
落此蕉有三種一種子大如手拇指長而銳有似羊角¶
名羊角蕉味最甘好一種子大如雞卵有似牛乳名牛¶
乳蕉微减羊角一種大如藕長六七寸形正方少甘最¶
不好也取其葉以灰練之績以為絲¶
異物志曰芭蕉莖如芋取鑊煮之如絲可紡績為絺綌¶
南方草木状曰蕉樹子房相連累甜羙亦可蜜藏¶
<pb:KR3k0003_WYG_087-27a>¶
遊名山志曰赤巖山水石之間唯有甘蕉林髙者十丈¶
晉宫閣名曰華林園有芭蕉二株¶
顧微廣州記曰甘蕉與蕉花實根葉不異直是南土暖¶
不經霜凍四時花葉展其熟甘未熟時亦苦澁¶
詩梁沈約詠甘蕉詩曰抽葉固盈丈擢本信兼圍流甘¶
揜椰實弱縷冠絺衣¶
賦梁徐摛冬蕉卷心賦曰拔殘心於孤翠植晚翫於冬¶
餘枝横風而悴色葉漬雪而傍枯¶
<pb:KR3k0003_WYG_087-27b>¶
賛宋謝靈運芭蕉賛曰生分本多端芭蕉知不一合萼¶
不結核敷華何由實至人善取譬無宰誰能律莫眤緣¶
合時當視分散日¶
宋卞敬宗甘蕉賛曰扶䟽似樹質則非木髙舒垂䕃異¶
秀延矚厥實惟甘味之無足¶
文梁沈約修竹彈甘蕉文曰長兼淇園貞幹臣修竹稽¶
首臣聞芟夷藴崇農夫之善法無使滋蔓翦惡之良圖¶
未有蠧苗害稼不加窮伐者也切尋蘇臺前甘蕉一叢¶
<pb:KR3k0003_WYG_087-28a>¶
宿漸雲露荏苒歳月擢本盈尋垂䕃含丈階緣寵渥銓¶
衡百卉而予奪乖爽髙下在心每叨天功以為己力風¶
聞籍聼非復一塗猶謂愛憎異說所以挂乎嚴網今月¶
某日有臺西階澤蘭萱草到園同訴自稱雖慚杞梓頗¶
異蒿蓬陽景所臨由來無隔今月某日巫岫歛雲秦樓¶
開照乾光𢎞普罔幽不瞩而甘蕉攅莖布影獨見障蔽¶
雖處臺隅遂同幽谷臣謂偏辭難信敢察以情登攝甘¶
蕉左近杜若江蘺依源辨覆兩草各處異列同欵旣有¶
<pb:KR3k0003_WYG_087-28b>¶
證㩀羌非風聞切尋甘蕉出自藥草本無芬馥之香柯¶
條之任非有松栢後彫之心盖闕葵藿傾陽之識馮藉¶
慶㑹稽絶倫等而得人之譽靡即稱平之聲寂寞遂使¶
言樹之草㤀憂之用莫施無絶之芳當門之弊斯在妨¶
賢敗政孰過於此如不除戮憲章安用請以見事徙根¶
翦葉斥出臺外庶懲彼將來謝此衆屈¶
　　甘蔗¶
說文曰藷蔗也¶
<pb:KR3k0003_WYG_087-29a>¶
廣志曰干蔗其餳為石蜜¶
神異經曰南方荒内有&KR2464;&KR0008;林焉其髙百丈圍三丈八¶
尺促節多汁甜如蜜¶
魏文帝典論曰常與平虜将軍劉勲奮威鄧展等共飲¶
宿聞展善有手臂曉五兵余與論劒良久謂余言将軍¶
法非也求與余對酒酣耳熱方食甘蔗便以為杖下殿¶
數交三中其臂左右大笑¶
江表傳曰孫亮使黄門以銀椀并盖就中藏吏取交州¶
<pb:KR3k0003_WYG_087-29b>¶
所獻甘蔗餳黄門先恨藏吏以鼠矢投餳中啓言吏不¶
謹亮呼吏持餳器入問曰此器旣盖無緣有此若矢先¶
在餳中當濕今矢中燥黄門將有恨汝邪吏叩頭曰嘗¶
從某求官莞蓆有數不敢與亮曰必是此也問之具服¶
南中八郡志曰交趾有甘蔗圍數寸長丈餘頗似竹斷¶
而食之甚甘笮取汁曝數時成飴入口消釋彼人謂之¶
石蜜¶
沈約宋書曰魏王致意安北逺來疲乏若有甘蔗及酒¶
<pb:KR3k0003_WYG_087-30a>¶
可見分惠世祖遣人荅曰知行路多乏今付酒二器甘¶
蔗百挺¶
漢書曰百味旨酒布蘭生太尊柘漿析朝酲¶
離騷曰臑鼈炮羔有柘漿些¶
世說曰顧凱之為虎頭將軍每食蔗自尾至本人或問¶
曰漸入佳境又曰扶南蔗一丈三節見日即消風吹即¶
折¶
詩魏陳王曹植詩曰都蔗雖甘杖之必折巧言雖羙用¶
<pb:KR3k0003_WYG_087-30b>¶
之必滅¶
賦晉張恊都蔗賦曰若乃九秋良朝𤣥酎初出黄華浮¶
觴酣飲累日挫斯蔗而療渴共漱醴而含蜜清滋津於¶
紫棃流液豐於朱橘擇蘇妙而不逮何况沙棠與椰實¶
　　𤓰¶
爾雅曰瓞瓝其紹瓞¶
廣志曰𤓰之所出以遼東廬江燉煌之種為羙有魚𤓰¶
狸頭𤓰蜜筩𤓰女臂𤓰羊骸𤓰如斛出涼州舊陽城御¶
<pb:KR3k0003_WYG_087-31a>¶
𤓰有青登𤓰大如三斗魁有柱杖𤓰長一尺餘蜀地温¶
食𤓰至冬熟¶
禮記曰為天子削𤓰者副之巾以絺為國君者華之巾¶
以綌為大夫累之士㚄之庶人齕之¶
左傳曰齊侯使連稱管至父戍葵丘𤓰時而往曰及𤓰¶
而代¶
龍魚河圗曰𤓰有兩鼻者殺人¶
古文𤨏語曰初刑史子臣謂宋景公曰從今以往五祀¶
<pb:KR3k0003_WYG_087-31b>¶
日臣死自臣死後五年五月丁亥呉亾以後五祀八月¶
辛巳君薨刑史子臣至死日朝見景公夕而死後呉王¶
景公懼思刑史子臣之言將死日乃逃於𤓰圃遂死焉¶
求得以蟲矣¶
家語曰曽子芸𤓰而誤斬其根曽晳怒大杖擊其背曽¶
子仆地有頃乃蘇孔子聞之告門弟子曰參來勿内也¶
曽子使人請孔子子曰舜之事瞽瞍得小捶則受大杖¶
則走今參事父委身以待暴怒身死陷父於不義不孝¶
<pb:KR3k0003_WYG_087-32a>¶
孰大焉¶
賈誼書曰梁大夫宋就為邉縣令與楚鄰界梁楚邉亭¶
皆種𤓰梁亭劬力數灌其𤓰羙楚人窊而希灌其𤓰惡¶
楚令以梁𤓰之羙怒因往夜竊搔梁𤓰梁覺之欲往報¶
搔楚𤓰宋就曰是構怨之道也乃令人夜往竊為楚灌¶
𤓰楚旦往則已灌𤓰伺而察之則梁亭為也楚令大恱¶
因具聞楚王楚王乃謝以重幣故梁楚之驩由宋就也¶
古文竒字曰秦始皇宻令人種𤓰於驪山硎谷中温處¶
<pb:KR3k0003_WYG_087-32b>¶
𤓰實成使人上書曰𤓰冬有實有詔下博士諸生說之¶
人人各異則皆使往視之而為伏機諸儒生皆至方相¶
難不決因發機從上塡之以土皆壓死¶
續漢書曰安帝時有𤓰異本共生時以為嘉𤓰¶
漢武内傳曰西王母仙上藥有空同靈𤓰又曰西王母¶
謂上元夫人曰共造火朱山陵食靈𤓰其味甚好憶此¶
味久已七千歳矣¶
吳越春秋曰吳王夫差為越所敗遁而去得自生之𤓰¶
<pb:KR3k0003_WYG_087-33a>¶
食之也¶
吳錄曰姚俊常種𤓰菜灌園以供衣食時人或餉一無¶
所受¶
吳志曰步隲避難江南單身窮困種𤓰自給¶
博物志曰人以冷水自漬至脉可頓噉數十枚𤓰漬至¶
腰啖轉多至頸可啖百餘枚所漬水又皆作𤓰氣𤓰味¶
神仙傳曰葛𤣥冬為客設生棗及生𤓰¶
晉錄曰咸寕中嘉𤓰同蔕生於成都¶
<pb:KR3k0003_WYG_087-33b>¶
抱朴子曰五原蔡誕入山而還欺家人云至崑崙山有¶
玉𤓰光明洞徹而堅須以玉井水洗之便軟而可食¶
捜神記曰時有徐光常行術於市里從人乞𤓰其主勿¶
與便從索瓣杖地而種之俄而𤓰生蔓延生花成實乃¶
取食之因賜觀者鬻者反視所出賣皆亾耗矣¶
幽明錄曰曹娥父溺死娥見𤓰浮得屍又曰孫鍾富春¶
人與母居至孝篤信種𤓰為業或有三年少來乞𤓰為¶
鍾定墓地出門悉化為白鶴(孫權/祖也)¶
<pb:KR3k0003_WYG_087-34a>¶
毛詩曰文王之興本由太王也緜緜𤓰瓞𤓰瓞唪唪民¶
之初生自土漆沮王化之本¶
神仙傳曰有青燈𤓰大如三斗魁𤣥表丹裏呈素含紅¶
攬之者夀食之者仙¶
周禮地官曰委人掌畜聚物𤓰瓠芋葵¶
禮曰仲冬行秋令則天雨汁𤓰瓠不成¶
論語曰吾豈匏𤓰也哉焉能繫而不食¶
史記曰邵平故秦東陵侯秦㓕後為布衣種𤓰長安城¶
<pb:KR3k0003_WYG_087-34b>¶
東種𤓰有五色甚羙故世謂之東陵𤓰又云青門𤓰青¶
門東陵也¶
漢武内傳曰武仙山上藥有雲靈𤓰四劫一實¶
後魏書曰郭祚領太子少師肅宗幼弱祚懐一黄㼐出¶
奉肅宗時趙桃子深為世宗所信祚私事之人號為桃¶
弓僕射黄𤓰少師¶
列仙傳曰漢有南郡偏人居山間仙人從買𤓰教之練¶
𤓰與附子桂實共藏春花服之一年飛登山入水聞往¶
<pb:KR3k0003_WYG_087-35a>¶
來海邉諸洞中仙人博賭𤓰黄𤓰數千頭令暝目乃上¶
方丈山¶
本草經曰水芝者是白𤓰甘𤓰也¶
晉桑虞字子深家園有𤓰熟有人踰盗之虞見以園籬¶
多棘刺使人為開道及盗負出見道通知虞使除之乃¶
送𤓰叩頭請罪虞與之¶
齊書曰韓虞敏兄靈珍早孤竝有孝性家貧無以營葬¶
共種半畆𤓰朝采暮又生遂辦葬事又曰劉揮字茂謙¶
<pb:KR3k0003_WYG_087-35b>¶
從明帝射雉於野渴倦得早春𤓰與上樹剖而食之上¶
懐其舊徳意所良厚至是一歳三遷轉御史中丞¶
梁史曰任昉死髙祖方食西苑纎𤓰聞之投𤓰悲不自¶
勝¶
洞冥記曰有龍肝𤓰長一尺花紅葉生扵氷谷所謂氷¶
谷素葉𤓰霍山下有洞臺司命君府也中有神盤靈𤓰¶
食之者至𤣥也¶
莊子曰朽𤓰化為魚物之變也¶
<pb:KR3k0003_WYG_087-36a>¶
魏文帝與吳質書曰沉甘𤓰於清泉¶
晉書曰太康八年王濬園生嘉𤓰二莖一實¶
詩晉阮籍詩曰昔聞東陵𤓰近在青門外連畛距阡陌¶
子母相鈎𢃄五色曜朝日嘉賔四面㑹¶
賦魏劉楨𤓰賦曰豐細異形圓方殊務揚輝發藻九采¶
雜糅厥初作苦終然允甘應時湫熟含蘭吐芳藍皮蜜¶
理素肌丹瓤乃命圃師貢其最良投諸清流一浮一藏¶
析以金刀四剖三離承之以雕盤羃之以纎絺甘逾蜜¶
<pb:KR3k0003_WYG_087-36b>¶
房冷亞冰圭¶
晉陸機𤓰賦曰發金榮於秀翹結玉實於宗柯蔽翠景¶
以自育綴脩莖而星羅夫其種族類數則有括蔞定桃¶
黄㼐白摶金文蜜筩小青大斑𤣥骭素腕狸首虎蹯東¶
陵出於秦谷桂髄起於巫山五色比象殊形異端或攄¶
文以抱綠或披素而懐丹氣洪細而俱芬體修短而必¶
圎芳郁烈其充堂味窮理而不䬼徳𢎞濟於飢渴道殊¶
流於貴賤若夫濯以寒水淬以夏凌越氣外歛温液宻¶
<pb:KR3k0003_WYG_087-37a>¶
凝體猶握虛離若剖冰¶
晉嵇含𤓰賦曰世云三芝𤓰則處全焉故植根玉巖潤¶
葉飛泉攬之者夀食之者仙是謂雲芝芙蕖振采濯莖¶
𤣥瀨黄葩映日莫此為最是謂水芝甘𤓰普植用薦神祗其¶
名龍膽其味亦竒是謂土芝乃剖甘𤓰既淳且馨荒者¶
饗之㤀困觧酲流味通其五臓冷氣反其迷精¶
晉張載𤓰賦曰羊骹虎掌桂枝蜜筩或𤣥表丹裏¶
含紅豐膚外偉綠瓤内醲甘柤夏熟丹柰含芳朱李零¶
<pb:KR3k0003_WYG_087-37b>¶
於桂浦蒲萄潰於椒床雖兹肴之孤起莫斯𤓰之允臧¶
超椰子於南海越橘柚於衡陽若乃㯽榔椰實龍眼荔¶
枝徒以希珍難致為竒論實比德孰大于斯¶
晉傅𤣥𤓰賦曰應運候時負甲徐生次落寞之宻葉交¶
逶迤之修莖重簡其珍沉之清源披以吳刀承以朱盤¶
中剖四破雖分若完質兼五味氣羙芳蘭愈得冷而益¶
甘頥神爽而觧煩細肌宻理多瓤少瓣豐旨絶異食之¶
不䬼¶
<pb:KR3k0003_WYG_087-38a>¶
梁張纉𤓰賦曰惟兹𤓰之實茂體太素之純精翕𤣥潤¶
於浮霄含皇澤於夏庭於是蒼春發嵗天地交和乃啓¶
沃壤是殖是播納佳種于畦畹應時運而剖牙揮萌散¶
蘖栽葉負柯蓊茸欎薈莽䔿婆娑晞慶雲以吐蕤仰旭¶
日之敷華朝希重陽夕承朗月清露湛而宵降翔風穆¶
以晨發振柯條之繞若顧惠氣以滋恱感靈化而絪緼¶
覩佳實之竝結始懐徵而苦發終感宫而甘通信不和¶
而自馨與九鼎乎齊功蔓草是藉宻葉是蔽潜湫獨熟¶
<pb:KR3k0003_WYG_087-38b>¶
墮莖落蔕芬馥酷烈氣暢雲際申狄不能詳其味𨽻首¶
不能為之計昔東陵之甘𤓰羙顯名於中古彼服閭之¶
攸擔乃衆仙之所賭羙人神之同好何厥用之𢎞普惟¶
令實於無窮永可殖於靈圃¶
啓梁元帝謝東宫賚𤓰啓曰金縈始薦瓊蘂載珍味奪¶
蔗漿甘踰石蜜¶
　¶
　藝文類聚卷八十七¶
