# -*- mode: mandoku-view; -*-
#+TITLE: 藝文類聚
#+DATE: 2015-08-24 23:27:28.116929
#+PROPERTY: ID KR3k0003
#+PROPERTY: BASEEDITION WYG    
#+PROPERTY: JUAN 卷四十一
<pb:KR3k0003_WYG_041-1a>¶
欽定四庫全書¶
　藝文類聚卷四十一　　　唐　歐陽詢　撰¶
　樂部一(論樂/)¶
　　論樂¶
説文曰樂五聲八音總也¶
易曰雷出地奮豫先王以作樂崇徳殷薦上帝¶
禮記曰䕫始作樂以賞諸侯又曰凡音之起由人心生¶
也人心之動物使之然感於物而動故形於聲聲相應¶
<pb:KR3k0003_WYG_041-1b>¶
故生變變成方謂之音比音而樂之及干戚羽旄謂之¶
樂又曰審聲以知音審音以知樂審樂以知政而治道¶
備矣又曰大樂必易大禮必簡鐘鼔管磬羽籥干戚樂¶
之器也屈伸俯仰綴兆疾舒樂之文也故知禮樂之情¶
者能作識禮樂之文者能述作者之謂聖述者之謂明¶
明聖者述作之謂也五帝殊時不相㳂樂三王異世不¶
相襲禮¶
孝經曰移風易俗莫善於樂¶
<pb:KR3k0003_WYG_041-2a>¶
樂緯曰黄帝樂曰咸池帝嚳曰六英顓頊曰五莖堯曰¶
大章舜曰簫韶殷曰濩周曰勺是以清和上升天下樂¶
其風俗鳳皇來儀百獸率舞神龍升降靈龜晏寧¶
尚書曰帝曰䕫命汝典樂敎胄子詩言志歌永言聲依¶
永律和聲八音克諧無相奪倫神人以和䕫曰於予擊¶
石拊石百獸率舞¶
周官曰凡六樂者一變而致羽物及川澤之祇再變而¶
致臝物及山林之祇三變而致鱗物及丘陵之祇四變¶
<pb:KR3k0003_WYG_041-2b>¶
而致毛物及墳衍之祇五變而致介物及土示六變而¶
致象物及天神九徳之歌九㲈之舞於宗廟之中奏之¶
若樂九變則人鬼可得而禮矣又曰鍾師掌金奏凡樂¶
事以鐘鼓奏九夏¶
穆天子傳曰天子西征至于𤣥池之上乃奏廣樂三日¶
而終是曰樂池¶
論語曰子在齊聞韶三月不知肉味曰不圖為樂之至¶
於斯也¶
<pb:KR3k0003_WYG_041-3a>¶
楚辭曰陳鍾案鼓造新歌渉江採菱發陽阿二八齊容¶
起鄭舞衽若交竿撫案下竽瑟狂㑹填鳴鼔宫庭震驚¶
發激楚又代秦鄭衛鳴竽張伏戲駕辯楚勞商¶
韓子曰昔衛靈公之晉於濮水之上宿夜聞有新聲者¶
召師㳙撫瑟寫之公遂之晉晉平公觴之靈公乃召師¶
㳙坐師曠之傍援琴鼔之未終師曠曰不如清徴平公¶
曰願試聽之師曠援琴一奏有𤣥鶴二八来集再奏而¶
列三奏而延頸鳴舒翼而舞音中宫商師曠曰不如清¶
<pb:KR3k0003_WYG_041-3b>¶
角師曠一奏之有雲從西北方来再奏之大風至大雨¶
隨之裂帷幕破爼豆墮廊瓦¶
史記曰趙簡子疾五日不知人居二日半簡子寤語大¶
夫曰我之帝所甚樂與百神遊于鈞天廣樂九奏萬舞¶
鹽鐵論曰貴人之家中山索女撫流徴於堂與鳴鼓巴¶
渝交作堂下¶
漢武故事曰未央庭中設角抵戲享外國三百里内觀¶
角抵者使角力相觸也其雲雨雷電無異於真畫地為¶
<pb:KR3k0003_WYG_041-4a>¶
川聚石成山倐忽變化無所不為¶
漢官典職曰正旦天子行陽徳殿作九賔樂舎利從東¶
来戲於庭入殿前激水化成比目魚跳躍潄水作霧化¶
成黄龍高八十丈出水戲於庭以兩大絲纏繫兩頭中¶
間相去數丈兩倡女對舞行於䋲上道逢切肩不傾又¶
踏跼屈身藏形於斗中鐘磬普唱樂畢作魚龍曼延黄¶
門吹三匝¶
淮南子曰奏雅樂者始於陽阿採菱¶
<pb:KR3k0003_WYG_041-4b>¶
五經通義曰舞四夷之樂明徳澤廣被四表也東夷之¶
樂曰侏離南夷之樂曰任西夷之樂曰禁北夷之樂曰¶
昩又曰受命而王者六樂焉以太一樂天以咸池樂地¶
以肆夏樂人以大夏樂四時以大濩樂五行神明以大¶
武樂六律各象其性分而為之制以樂其先祖又曰王¶
者之樂有先後者各尚其徳也以文得之先文樂衣繡¶
持羽而舞以武得之先武樂持朱干玉戚而舞¶
五經要義曰周禮鐘磬皆編懸之二八十六而在一簴¶
<pb:KR3k0003_WYG_041-5a>¶
謂之堵磬一堵謂之肆春秋傳曰歌鍾二肆此之謂也¶
又曰凡樂音有八鼓謂之革鍾謂之金磬謂之石琴瑟¶
謂之絲簫管謂之竹塤謂之土柷敔謂之木笙謂之匏¶
是謂八音¶
袁淮招公子曰燕倡趙舞齊商歌五色紛華曵纎羅¶
摰虞决疑曰漢末喪亂絶無金石之樂魏武帝至漢中¶
得杜䕫識舊法始復設軒懸鐘磬至于今用之¶
樂府古詩飲馬長城窟行曰青青河畔草綿綿思逺道¶
<pb:KR3k0003_WYG_041-5b>¶
逺道不可思宿昔夢見之夢見在我旁忽覺在他鄉他¶
鄉各異縣展轉不相見枯桑知天風海水知天寒入門¶
各自媚誰肯相與言客從逺方来遺我䨇鯉魚呼兒烹¶
鯉魚中有尺素書長跪讀素書書中竟何如上有加飡¶
飯下有長相思¶
魏文帝飲馬長城窟行曰浮舟横大江討彼犯荆虜武¶
将齊貫甲征人伐金鼓長㦸十萬隊幽兾百石弩發機¶
若雷電一發連四五¶
<pb:KR3k0003_WYG_041-6a>¶
晉傅𤣥飲馬長城窟行曰青青河邉草悠悠萬里道草¶
生在春時逺道還有期春至草不生期盡漠無聲感物¶
懐思心夢想發中情夢君如鴛鴦比翼雲間翔既覺寂¶
無見曠若參與商¶
晉陸機飲馬長城窟行曰驅馬陟隂山山髙馬不前徃¶
問隂山候勁虜在燕然末徳争先鳴凶徳無兩全師克¶
薄賞行軍沒微軀捐将軍甘陳迹收功單于旃¶
梁沈約飲馬長城窟行曰介馬渡龍堆塗縈馬屢廻前¶
<pb:KR3k0003_WYG_041-6b>¶
訪昌海驛雜種冦輪臺旌幕倦煙雨徒御犯氷埃¶
晉陸機董逃行六言曰和風習習薄林柔條布繁垂隂¶
鳴鳩拂羽相尋倉庚喈喈弄音感時悼逝傷心又長安¶
有狹斜行曰伊洛有歧路歧路交朱輪輕盖承華景騰¶
歩躡飛塵鳴玉豈樸儒憑軾皆俊民烈心厲勁秋麗服¶
鮮芳春余本倦逰客豪彦多舊親傾盖承芳訊欲鳴賞¶
及晨¶
宋謝惠連長安有狹斜行曰紀郢有通逵通逵並軒車¶
<pb:KR3k0003_WYG_041-7a>¶
弈弈彫輪馳軒軒翠盖舒杖筞之五尹振轡從三閭推¶
劒憑前軾鳴佩專後輿¶
梁沈約長安有狭斜行曰青槐金陵陌丹轂貴逰士方¶
驂萬乗臣炫服千金子咸陽不足稱臨淄孰能擬¶
梁庾肩吾長安有狭斜詩曰長安有曲陌曲陌不容幰¶
路逢䨇綺襦問君居近逺我居臨御溝可識不難求長¶
子登麟閣次子侍龍樓少子無髙位聊從嚴駕逰大婦¶
襞雲裘中婦卷羅幬少婦多妖豔當鈿槧石榴夫君且¶
<pb:KR3k0003_WYG_041-7b>¶
安坐歡娱方未周¶
宋鮑照結客少年場行曰騘馬金絡頭錦帶佩呉鉤失¶
意杯酒間白刃起相讎追兵一旦至負劒逺行逰去鄉¶
三十載復得還舊邱升高臨四野表裏望皇州九衢平¶
若水䨇闕似雲浮扶宫羅将相夹道列王矦日中市朝¶
滿車馬如川流擊鐘陳鼎食方駕自相求今我獨何為¶
塪壈懐百憂¶
梁劉孝威結客少年場行曰少年本六郡遨逰遍五都¶
<pb:KR3k0003_WYG_041-8a>¶
挿腰銅匕首障日錦塗蘇鷙羽装銀鏑犀膠飾象弧近¶
發連䨇兎髙彎落九烏邉城多警急節使滿郊衢居延¶
箭箙盡䟽勒井泉枯千金募惡少一麾擒骨都勇餘聊¶
蹴踘戰罷戲投壺昔為北邉将今成南面孤邦君行負¶
弩縣令且前驅¶
宋鮑照出自薊北門行曰羽&KR0702;起邉亭烽火入咸陽徴¶
騎屯廣武分兵救朔方嚴秋筋竿勁虜陣精且彊天子¶
案劒怒使者遥相望鴈行縁石徑魚貫度飛梁簫鼓流¶
<pb:KR3k0003_WYG_041-8b>¶
漢思旌甲被胡霜疾風衝塞起沙礫自飄揚馬毛縮如¶
蝟角弓不可張時危見臣節世亂識忠良投軀報明主¶
身死為國殤¶
周庾信出自薊北門行曰薊門還北望徭役盡傷情笳¶
寒蘆葉脆弓凍紵絃鳴梅林能止渴複姓可防兵燕山¶
猶有石須勒幾人名¶
陳徐陵出自薊北門行曰薊北聊長望黄昏心獨愁燕¶
山對古刹代郡倚城樓屢戰橋恒斷長氷壍不流天雲¶
<pb:KR3k0003_WYG_041-9a>¶
如地陣漢月帶胡秋請土泥函谷按䋲縛凉州生平燕¶
頷相㑹自得封侯¶
宋鮑照苦熱行曰赤阪横西阻火山赫南威身熱頭且¶
痛鳥堕魂来歸湯泉發雲澤焦烟起石圻丹虵踰百尺¶
𤣥蜂盈十圍含沙射流影吹蠱病行暉戈船榮既薄伏¶
波賞亦微爵輕君尚惜士重安可希又白頭吟曰直如¶
朱絲繩清如玉壺氷何慙宿昔意猜恨坐相仍人情賤¶
恩舊世議逐衰興毫髪一為瑕丘山不可勝鳬鶴逺成¶
<pb:KR3k0003_WYG_041-9b>¶
美薪芻前見陵申黜襃女進班去趙姬升古来共如此¶
非君獨撫膺¶
魏文帝釣竿行曰東越河濟水遥望大海涯釣竿何珊¶
珊魚尾何簁簁行路之好者芳餌欲何為¶
梁沈約釣竿行曰桂舟既容與縁浦復廻紆輕絲動弱¶
芰㣲楫起單鳬扣舷忘日暮卒嵗以為娯¶
梁戴暠釣竿篇曰試持𤣥渚釣暫罷池陽獵翠羽飾長¶
綸蕖花装小緤鉅利斷蓴絲汛舉牽菱葉聊載前魚童¶
<pb:KR3k0003_WYG_041-10a>¶
過看後舟妾¶
梁劉孝威釣竿篇曰釣舟畵采鷁魚子服氷紈金轄茱¶
茰網銀鉤翡翠竿歛橈隨水脉急槳度沙湍湍長自不¶
辭前浦有佳期蓮交棹影合浦深魚出遲¶
魏陳王曹植太山梁甫行曰八方各異氣千里殊風雨¶
劇哉邉海民寄身於草墅妻子象禽獸行止依林阻柴¶
門何蕭條狐兎翔我宇¶
梁沈約梁甫吟行曰龍駕有馳筞日御無停隂寒光稍¶
<pb:KR3k0003_WYG_041-10b>¶
眇眇秋海日沉沉哀歌渉梁甫歎絶有遺吟¶
魏陳王曹植豫章行曰窮達難豫圖禍福信亦然虞舜¶
不逢堯耕耘處中田太公未遭文漁釣終渭川不見魯¶
孔&KR0588;窮困陳蔡間周公下白屋天下稱其賢又曰鴛鴦¶
自用親不若比翼連他人雖同盟骨肉天性然周公穆¶
康叔管蔡則流言子臧讓千乗季札慕其賢¶
晉傅𤣥豫章行曰苦相身為女卑陋難再陳男兒當門¶
户墮地自生神䧺心志四海萬里望風塵女育無欣慶¶
<pb:KR3k0003_WYG_041-11a>¶
不為家所珍玉顔隨年變丈夫多好新昔為形與影今¶
為胡與秦¶
晉陸機豫章行曰汎舟晴川渚遥望南山隂川陸殊塗¶
軌懿親将逺尋三荆歡同株四鳥悲異林樂㑹良自古¶
悼别豈獨今¶
宋謝靈運豫章行曰短生旅長世恒覺白日欹覧鏡睨¶
頽容華顔豈乆期茍無廻戈術坐觀落崦嵫¶
梁沈約豫章行曰燕陸平而逺易河清且駚一見塵波¶
<pb:KR3k0003_WYG_041-11b>¶
阻臨塗引征思䨇劒愛匣同孤鸞悲影異徃歡墜壮心¶
来戚滿衰志¶
魏陳王曹植薤露行曰天地無窮極隂陽轉相因人居¶
一世間忽若風吹塵願得展功勤輸力於明君懐此王¶
佐才慷慨獨不羣鱗介尊神龍走獸宗麒麟蟲獸豈知¶
徳何况於士人孔氏刪詩書王業粲已分騁我徑寸翰¶
流藻垂華芬¶
魏文帝秋胡行曰堯任舜禹當復何為百獸率舞鳯皇¶
<pb:KR3k0003_WYG_041-12a>¶
来儀得人則安失人則危唯賢知賢人不易知歌以詠¶
言誠不易移鳴條之役萬舉必全明徳通靈福降自天¶
又曰朝與佳人期日夕殊不来嘉肴不甞㫖酒停杯寄¶
言飛鳥告余不能俯折蘭英仰結桂枝佳人不在結之¶
何為從爾何所之乃至大海隅靈若道言貽爾明珠企¶
予望之歩立躇蹰佳人不来何得何須又曰汎汎渌池¶
中有浮萍寄身流波隨風靡傾芙蓉含芳菡萏垂榮朝¶
采其實夕佩其英采之誰遺所思在庭䨇魚比目鴛鴦¶
<pb:KR3k0003_WYG_041-12b>¶
交頸有羙一人婉如青揚知音識曲善為樂方又丹霞¶
蔽日行曰丹霞蔽日采虹垂天谷水潺潺木落翩翩孤¶
禽失羣悲鳴雲間月盈則冲華不再繁古来有之嗟我¶
何言¶
魏陳王曹植丹霞蔽日行曰紂為昏亂殘忠虐正周室¶
何隆一門三聖牧野致功天亦革命漢祖之興階秦之¶
衰雖有南面王道陵夷炎光再幽忽㓕無遺¶
晉傅𤣥秋胡行曰秋胡子娶婦三日㑹行仕宦既享顯¶
<pb:KR3k0003_WYG_041-13a>¶
爵保兹徳音以禄頥親韞此黄金覩一好婦採桑路傍¶
遂下黄金誘以逢卿玉磨逾絜蘭動彌馨源流潔清水¶
無濁波奈何秋胡中道懐邪羙此節婦高行峩峩哀哉¶
可愍自投長河¶
晉陸機秋胡行曰道雖一致塗有萬端吉凶紛藹休咎¶
之源人鮮知命命未易觀生亦何惜功名所勤¶
宋謝惠連秋胡行曰春日遲遲桑何萋萋紅桃含妖緑¶
栁舒荑邂逅粲者逰渚戲蹊華顔易改良願難諧又曰¶
<pb:KR3k0003_WYG_041-13b>¶
係風捕景誠知不得念彼奔波意慮廻惑漢女倐忽洛¶
神飄揚空勤交甫徒勞陳王¶
魏陳王曹植蒲生行曰浮萍寄緑水隨風東西流結髪¶
辭嚴親来為君子仇恪勤在朝夕中年獲愆尤茱茰自¶
内芳不若桂與蘭佳人雖成列不若故所歡行雲有返¶
期君恩儻中還又妾薄命行曰擕玉手喜同車比上雲¶
閤飛除釣臺蹇産清虗池塘靈沼可娯仰汎龍舟渌波¶
俯櫂神草枝柯想彼宓妃洛河退詠漢女湘娥日既逝¶
<pb:KR3k0003_WYG_041-14a>¶
矣西藏更㑹蘭室洞房華燈先置舒光皎若日出扶桑¶
促酒合座行觴妙舞僊僊體輕觧裳履遺絶纓齊舉金¶
爵翠盤腕弱不勝珠環¶
梁簡文帝妾薄命行曰名都多雅質本自恃容姿蕩子¶
仃不至秋胡無定期玉貌歇紅縷長嚬串翠眉毛嬙貌¶
本絶踉蹌入氈帷盧姬嫁日晚非復少年時¶
梁劉孝威妾薄命行曰去年從越漳今嵗沒胡庭嚴霜¶
封碣石驚沙暗井陘玉簮乆落鬢羅衣長挂屏勿言戎¶
<pb:KR3k0003_WYG_041-14b>¶
夏隔但令心契㝠不見酆城劒千祀復同形又古陌上¶
桑羅敷行曰日出東南隅照我秦氏樓秦氏有好女自¶
名為羅敷羅敷喜蠶桑採桑城南隅青絲為籠繩桂枝¶
為籠鉤頭上倭堕髻耳中明月珠緗綺為下裙紫綺為¶
上襦使君從南来五馬立踟蹰使君遣吏徃問是誰家¶
姝二十尚未然十五頗有餘使君謝羅敷寧可共載不¶
羅敷前致詞使君一何愚使君自有婦羅敷自有夫東¶
方千餘騎夫壻居上頭何用識夫壻白馬從驪駒青絲¶
<pb:KR3k0003_WYG_041-15a>¶
繫馬尾黄金絡馬頭腰中鹿盧劒可直千萬餘十五府¶
小史二十朝大夫三十侍中郎四十專城居為人潔白¶
晳鬑鬑頗有鬚盈盈公府歩冉冉府中趨¶
晉陸機日出東南隅行曰扶桑升朝暉照此髙臺端淑¶
貌曜皎日惠心清且閑羙目揚玉澤蛾眉象翠翰暮春¶
春服成霞粲綺與紈金雀垂藻翹瓊珮結瑶璠方駕揚¶
清塵濯足洛水瀾悲歌吐清響雅韻播幽蘭赴曲迅驚¶
鴻蹈節如集鸞俯仰紛阿那顧歩咸可歡¶
<pb:KR3k0003_WYG_041-15b>¶
宋謝靈運日出東南隅行曰柏梁冠南山桂宫燿北泉¶
晨風拂幨幌朝日照閨軒羙人卧屏席懐蘭秀瑶璠皎¶
潔秋松氣淑徳春景暄¶
梁沈約日出東南隅行曰朝日出邯鄲照我叢臺端中¶
有傾國艶顧影織羅紈幸有同匡好西仕服秦官寳劒¶
垂玉貝汗馬飾金鞍縈場類轉雪逸控寫騰鸞羅衣夕¶
觧帶玉釵暮垂冠¶
梁蕭子顯日出東南隅行曰大明上迢迢陽城射凌霄¶
<pb:KR3k0003_WYG_041-16a>¶
光照窓中婦絶世同阿嬌逶迤梁家髻冉弱楚宫腰蠶¶
籠拾芳翠桑陌採柔條路逢車馬客飛蓋動襜軺單衣¶
鼠毛織寳劒羊頭銷大夫疲應對御者輟䘖鑣女本西¶
家宿君自上宫要漢馬三萬匹夫壻仕嫖姚十五張内¶
侍十八賈登朝¶
晉陸機君子有所思行曰命駕登北山延佇望城郭鄽¶
里一何盛街巷紛漠漠甲第崇髙闥洞房結阿閣曲池¶
何湛湛清川帶華薄人生誠行邁容華随年落善哉膏¶
<pb:KR3k0003_WYG_041-16b>¶
粱士營生奥且博無以酒肉資取笑葵與藿¶
宋鮑照代君子有所思行曰西上登雀臺東下望雲闕¶
層閤肅天居馳道直如髪繡甍結飛霞璇題納行月陳¶
鍾陪夕宴歌笙待明發年貌不可留身意㑹盈歇¶
齊王融有所思曰如何有所思而無相見期宿昔夢顔¶
色階庭尋履綦髙張更何已引滿終自欹欲知憂裏老¶
為視鏡中絲¶
齊劉繪有所思行曰别離安可再而我更重之佳人不¶
<pb:KR3k0003_WYG_041-17a>¶
相見明月空在帷共衘滿堂酌獨歛向隅眉心中亂如¶
雪寧知有所思¶
梁庾肩吾賦得有所思行曰佳期竟不歸春物坐芳菲¶
拂匣看離扇開箱見别衣井梧生未合宫槐卷復稀不¶
及衘泥燕從来相逐飛¶
梁沈約君子有所思行曰晨䇿終南首顧望咸陽川戚¶
里遡層闕甲館負崇軒複塗希紫閤髙臺擬望仙巴姬¶
幽蘭奏鄭女陽春絃共矜紅顔日俱忘白髪年寂寥茂¶
<pb:KR3k0003_WYG_041-17b>¶
陵宅照曜未央蟬無以五鼎盛顧咄三經𤣥¶
梁王僧孺有所思行曰夜風吹熠燿朝光照昔邪幾銷¶
蘼蕪葉空落蒲桃花不堪長織素誰嗟獨澣沙光隂復¶
何極望促反成賒知君自蕩子奈妾亦倡家¶
晉陸機東武吟行曰投跡短世間高歩長生闈濯髪冒¶
雲冠洗身被羽衣飢從韓衆食寒就佚女棲¶
宋鮑照東武吟行曰主人且勿諠賤子歌一言僕本寒¶
鄉士出身䝉漢恩始隨張校尉召募到河源後逐李輕¶
<pb:KR3k0003_WYG_041-18a>¶
車追虜窮塞垣密塗亘萬里寧嵗猶七奔将軍既即世¶
部曲亦罕存時事一朝異孤績誰復論少壮辭家去窮¶
老還入門昔如韝上鷹今似檻中猨徒結千載恨空負¶
百年怨棄席思君幄疲馬戀君軒願垂晉主惠不媿田¶
子魂¶
梁沈約東武吟行曰天徳深且曠人世賤而浮東枝裁¶
拂景西壑已停輈逰辭金門寵去飲玉池流宵轡絶永¶
矣俗累從此休¶
<pb:KR3k0003_WYG_041-18b>¶
晉陸機順東西門行曰日出西門望天庭陽谷既虗崦¶
嵫盈逝者如斯安得停迨未年暮及世平置酒髙堂宴¶
友生取樂今日盡歡情¶
宋謝惠連順東西門行曰日衰朝囷愍頽力遷化常然¶
焉肯息年及壯齒遇世直酌酪華堂集親識舒情盡歡¶
遣悽惻又却東西門行曰慷慨發想思惆悵戀音徽四¶
節競䦨候六龍引頽機人生隨時變遷化焉可祈百年¶
難必保千慮盈懐之¶
<pb:KR3k0003_WYG_041-19a>¶
梁沈約却東西門行曰驅馬西城阿廻眺想京闕望極¶
煙原盡地逺山河沒嵗華委徂邈年霜移暮髪¶
魏文帝上留田行曰居世一何不同上留田富人食稻¶
與梁上留田貧子食糟與糠上留田貧賤亦何傷上留¶
田禄命懸在蒼天上留田今爾歎息将欲誰怨上留田¶
晉陸機上留田行曰嗟行人之藹藹駿馬陟原風馳輕¶
舟汎川雷邁寒徃暑来相尋零雪霏霏集宇悲風徘徊¶
入襟嵗華冉冉方除我思纏綿未舒感時悼逝悽如又¶
<pb:KR3k0003_WYG_041-19b>¶
齊謳行曰營丘負海曲沃野爽且平洪川控河濟崇山¶
入髙㝠東被姑尤側南界聊攝城孟諸吞楚夢百二侔¶
秦京惟師恢東表桓后定周傾天道有迭代人道無久¶
盈行行将復去長存非所營¶
梁沈約齊謳行曰東秦稱右地川隰固夷昶層峰駕蒼¶
雲濁河流素壤青丘長杳鬱淄宫信疏敞王佐改殷命¶
霸功繆周網¶
晉陸機隴西行曰我静如鏡民動如煙事以形兆應以¶
<pb:KR3k0003_WYG_041-20a>¶
象懸豈曰無才世鮮興賢¶
宋謝惠連隴西行曰運有榮枯道有舒屈潜保黄裳顯¶
服朱紱誰能守静棄華辭榮窮谷是處考槃是營千金¶
不廻百代傳名厥包者柚㤀憂者萱何爲有用自乖中¶
原實摘柯摧葉殞條煩¶
梁簡文帝隴西行曰邉秋胡馬肥雪中驚寇入勇氣時¶
無佀輕兵救邉急沙平不見虜嶂嶮還相及出塞豈成¶
歌經川未遑汲烏孫塗更阻康居路猶澀月暈抱龍城¶
<pb:KR3k0003_WYG_041-20b>¶
星眉照馬邑長安路逺書不還寧知征人獨佇立¶
晉陸機吳趍行曰楚妃且勿歎齊娥且莫謳四坐並清¶
聽聽我歌吳趍呉趨自有紀請從閶門起閶門何峩峩¶
飛閣跨通波重欒承琁極廻軒啟曲阿泰伯導仁風仲¶
雍揚其波穆穆延陵子灼灼光其華大皇自富春矯手¶
頓世羅邦彦應運興粲若春林葩屬城咸有士呉邑最¶
為多¶
漢班婕妤怨歌行曰新裂齊紈素皎絜如霜雪裁為合¶
<pb:KR3k0003_WYG_041-21a>¶
歡扇團團似明月出入君懐袖動揺㣲風發常恐秋節¶
至涼風奪炎熱弃捐箧笥中恩情中道絶¶
梁江淹擬班婕妤詠扇曰紈扇如團月出自機中素畫¶
作秦王女乗鸞向煙霧竊愁秋凉至吹我玉階樹君子¶
恩未畢零落委中路¶
魏陳王曹植怨歌行曰為君既不易為臣良獨難忠信¶
事不顯乃有見疑患周旦佐文武金縢功不刋推心輔¶
王政二叔反流言待罪居東國泣涕當留連皇靈天動¶
<pb:KR3k0003_WYG_041-21b>¶
變震雷風且寒拔樹偃秋稼天威不可干素服開金縢¶
感悟求其端公旦事既顯成王乃哀歎吾欲竟此曲此¶
曲悲且長今日樂相樂别後莫相忘¶
晉傅𤣥怨詩曰昔為春蠶緒今為秋女衣丹脣形素齒¶
翠采發蛾眉玉顔虧有時秀色随年衰常恐新間舊變¶
故興細㣲浮萍本無根非水将何依¶
梁沈約怨歌行曰時屯寧易犯俗險信難羣坎壈元淑¶
賦頓挫敬通文遽淪班姬寵夙窆賈生墳短俗同如此¶
<pb:KR3k0003_WYG_041-22a>¶
長歎欲何云¶
魏武帝苦寒行曰北上太行山艱哉何巍巍羊腸坂詰¶
屈車輪為之摧壠樹何蕭瑟北風聲正悲溪谷少人民¶
雪落何霏霏擔嚢行取薪斧氷持作糜悲彼東山詩悠¶
悠使我哀¶
晉陸機苦寒行曰北逰幽朔城凉野多險難凝氷結重¶
澗積雪被長巒隂雲興巖側悲風鳴樹端渇飲堅氷漿¶
飢食零露飡劇哉人行役慊慊恒苦寒¶
<pb:KR3k0003_WYG_041-22b>¶
宋謝靈運苦寒行曰嵗嵗曽氷合紛紛霰雪落浮陽滅¶
清暉寒禽呌悲壑饑㸑煙不興渇汲水枯涸¶
魏文帝善哉行曰有羙一人婉如清揚知音識曲善為¶
樂方流鄭激楚度宫中商感心動耳綺麗難忘¶
魏陳思王曹植善哉行曰来日大難口燥脣乾今日相¶
樂皆當喜歡經歴名山芝草翩翩仙人王喬奉藥一丸¶
自惜袖短内手知寒慙無靈輒以救趙宣月沒叅横北¶
斗䦨干親友及門飢不及飡¶
<pb:KR3k0003_WYG_041-23a>¶
宋謝惠連善哉行曰凉来温謝寒徃暑卻隂灌陽藂彫¶
華墜蕚擊節當歌對酒親酌鄙哉愚人戚戚懐瘼善哉¶
達士滔滔處樂¶
魏文帝善哉行曰上山采薇薄暮苦飢溪谷多風霜露¶
霑衣高山有崖林木有枝憂来無方人莫之知今我不¶
樂嵗月若馳湯湯川流中有行舟隨波轉泊有似客逰¶
魏陳思王曹植君子行曰君子防未然不處嫌疑間𤓰¶
田不納履李下不正冠周公下白屋吐哺不及飡一沐¶
<pb:KR3k0003_WYG_041-23b>¶
三握髮後人稱聖賢¶
晉陸機君子行曰天道夷且簡人道險而艱休咎相乗¶
躡翻覆各波瀾去疾苦不逺疑似實生患¶
梁簡文帝君子行曰君子懐琬琰不使湼塵淄從容子¶
雲閣寂寞仲舒帷多謝悠悠子管窺良可悲¶
梁沈約君子行曰良御惑燕楚妙察亂澠淄隄傾由漏¶
壤垣隟自危基囂途或妄踐讜義勿輕持¶
梁戴暠君子行曰盡野依徳星開酈對亷水接越稱交¶
<pb:KR3k0003_WYG_041-24a>¶
讓連樹名君子數非唯二失升階無三止探甑不凝塵¶
正冠還避李寄言蘧伯玉無為嗟獨恥¶
魏文帝猛虎行曰與君媾新歡託配於二儀充列于紫¶
㣲升降焉可知梧桐攀鳯翼雲雨散洪池¶
晉陸機猛虎行曰渴不飲盗泉水熱不息惡木隂惡木¶
豈無枝志士苦用心整駕肅時命振䇿将逺尋飢食猛¶
虎窟寒棲野雀林¶
宋謝惠連猛虎行曰貧不攻九嶷玉倦不憩三危峰九¶
<pb:KR3k0003_WYG_041-24b>¶
嶷有惑號三危無安容羙物摽貴用志士厲竒蹤如何¶
抵逺役王命宜肅恭伐鼓功未著振旅何時從¶
魏陳王曹植平陵東行曰閶闔開天衢通被我羽衣乗¶
飛龍飛龍與仙期東上蓬莱採靈芝靈芝採之可服食¶
年若王父無終極又苦思行曰緑蘿縁玉樹光曜燦相¶
暉下有兩真人舉翅翻髙飛我心何踊躍思欲攀雲追¶
鬱鬱西岳顚石室青葱與天連中有耆年一隐士鬚髪¶
皆皓然筞杖從吾逰教我要忘言¶
<pb:KR3k0003_WYG_041-25a>¶
魏文帝甄皇后塘上行曰蒲生我池中蒲葉何離離傍¶
能行仁義莫若妾自知衆口爍黄金使君生别離莫以¶
毫髪故棄捐素所愛莫以魚肉賤棄捐葱與薤莫以麻¶
枲賤棄捐菅與蒯¶
晉陸機塘上行曰江籬生幽渚微芳不足宣被蒙風雲¶
㑹移居華池邉天道有遷易人理無常全男懽智傾愚¶
女愛衰避姸不惜微軀退但懼蒼蠅前願君廣末光照¶
妾薄暮年¶
<pb:KR3k0003_WYG_041-25b>¶
宋謝惠連塘上行曰芳萱秀陵阿菲質不足營幸有忘¶
憂用移根託君庭垂頴臨清池擢彩仰華甍霑渥雲雨¶
潤葳蕤吐芳馨願君春傾葉留景惠餘明¶
梁沈約塘上行曰澤蘭被荒徑孤芳豈自通幸逢瑶池¶
曠得與金芝叢既羙修嫮女復悦繁華童夙昔玉霜滿¶
旦暮翠條空財殫交易絶華落色難終所願昭陽景時¶
照長門宫¶
梁劉孝威塘上行苦辛篇曰蒲生伊何陳曲中多苦辛¶
<pb:KR3k0003_WYG_041-26a>¶
黄金坐銷鑠白玉遂淄磷裂衣工毁嫡掩袖巧䜛新嫌¶
成跡易已愛去理難申秦雲猶變色魯日尚廻輪妾歌¶
已腸斷君心終未親¶
古相逢行曰相逢狭路間道隘不容車不知何年少夾¶
轂問君家君家誠易知易知復難忘黄金為君門璧玉¶
為君堂中庭生桂樹華燈何煌煌兄弟两三人中子為¶
侍郎五日因来歸道上自生光黄金絡馬頭觀者盈道¶
傍入門一左顧但見䨇鴛鴦大婦織綺羅中婦織流黄¶
<pb:KR3k0003_WYG_041-26b>¶
小婦無所為挾瑟上髙堂丈人且安坐調絃未遽央¶
宋謝靈運相逢行曰行行即長道長道息班草邂逅賞¶
心人與我傾懐抱夷世信難值浮生不可保¶
梁張率相逢行曰相逢夕隂街獨趨尚冠里髙門既如¶
一甲第復相似憑軾日欲昏何處訪公子公子之所在¶
所在良易知青樓出上路漸臺臨曲池兄弟两三人冠¶
佩紛陸離朝從禁中出車騎並驅馳金鞍馬腦勒聚觀¶
路傍兒大婦刺方領中婦抱嬰兒小婦尚嬌稚端坐吹¶
<pb:KR3k0003_WYG_041-27a>¶
參差丈人幸無遽神鳳且来儀¶
古驅車上東門行曰驅車上東門遥望北郭墓白楊何¶
蕭蕭松柏夹廣路下有陳死人杳杳即長暮潜寐黄泉¶
下千載不覺寤浩浩隂陽移年命如朝露服食求神仙¶
多為藥所誤不如飲羙酒被服紈與素¶
晉陸機駕言出北闕行曰駕言出北闕躑躅遵山陵長¶
松何鬱鬱丘墓互相承念昔徂殁子悠悠不可勝人生¶
何期促忽如朝露凝求仙鮮克仙太虗不可凌良㑹罄¶
<pb:KR3k0003_WYG_041-27b>¶
美服對酒宴同聲¶
宋鮑照驅馬上東門行曰傷禽見絃驚倦客惡離聲離¶
聲斷客情賔御皆涕零涕零心斷絶將去復還訣一息¶
不相知何况異鄉别遥遥征駕逺杳杳落日晚居人掩¶
閨卧行子夜中飯食梅常苦酸衣葛常苦寒絲竹徒滿¶
座憂人不解顔長歌欲自慰彌起長恨端¶
晉陸機從軍行曰苦哉逺征人飄飄窮西河南渉五嶺¶
顛北戍長城阿胡馬如雲屯越騎亦星羅朝食不免胄¶
<pb:KR3k0003_WYG_041-28a>¶
夕息常負戈苦哉逺征人拊心悲如何¶
宋顔延之從軍行曰苦哉逺征人畢力幹時艱秦初畧¶
揚越漢世争隂山羽檄旦暮急旌旗晝夜懸卧伺金柝¶
響起候亭燧燃悲矣逺征人苦哉私自憐¶
梁簡文帝從軍行曰貳師惜善馬樓蘭貪漢財前年出¶
右地今嵗討輪臺魚雲望旗聚龍沙隨陣開氷城朝浴¶
鐵地道夜衘枚將軍號令宻天子璽書催何時反舊里¶
遥見下機来又曰雲中亭障羽檄驚甘泉烽火通夜明¶
<pb:KR3k0003_WYG_041-28b>¶
貳師将軍新築營嫖姚校尉初出征復有山西将絶世¶
愛䧺名三門應遯甲五壘學神兵白雲隨斾色蒼山答¶
鼓聲先平小月陳卻滅大宛城善馬還長道黄金付水¶
衡小婦趙人能鼓瑟侍婢初笄觧鄭聲庭前栁色飛欲¶
合必應紅粧来起迎¶
梁蕭子顯從軍行曰左角名王侵漢邉輕薄良家惡少¶
年縱横向沮澤凌厲取山田黄塵不見景飛蓬恒滿天¶
邀功封浞野竊寵刼祈連春風春月将進酒妖姬舞女¶
<pb:KR3k0003_WYG_041-29a>¶
亂君前¶
梁戴暠從軍行曰長安夜刺閨胡騎白銅鞮詔書發隴¶
右召募取闗西劒懸三尺鞘鎧累七重犀侵星出栁塞¶
際晚入榆溪隂山日不暮長城風自凄弓寒折錦鞬馬¶
凍滑斜蹄登山試下趙憑軾且平齊當今函谷上唯用¶
一丸泥¶
晉陸機悲哉行曰逰客芳春林春芳傷客心和風飛清¶
響鮮雲垂薄隂蕙草饒淑氣時鳥多好音傷哉客逰士¶
<pb:KR3k0003_WYG_041-29b>¶
憂思一何深願託歸風響寄言遺所欽¶
宋謝靈運悲哉行曰萋萋春草生王孫逰有情差池燕¶
始飛夭嬝栁初榮¶
梁沈約悲哉行曰旅逰媚年春年春媚逰人徐光旦垂¶
彩和露曉凝津時嚶起稚葉蕙氣動初蘋一朝阻舊國¶
萬里隔良辰¶
晉張華門有車馬客行曰門有車馬客問君何鄉士捷¶
歩徃相&KR1018;果是舊鄉里語昔有故悲論今無新喜清晨¶
<pb:KR3k0003_WYG_041-30a>¶
相訪慰日暮不能已詞端競未究忽唱分途始前悲尚¶
未弭後憂方復起¶
晉陸機門有車馬客行曰門有車馬客駕言發故鄉念¶
君乆不歸濡跡渉江湘投袂赴門途攬衣不及裳借問¶
邦族間惻愴論存亡天道信崇替人生安得長¶
梁何遜門有車馬行曰門有車馬客言是故鄉来故鄉¶
有書信縦横印檢開開書看未極行客屢相識借問故¶
鄉来潺湲淚不息上言離别乆下言望應歸寸心将夜¶
<pb:KR3k0003_WYG_041-30b>¶
鵲相逐向南飛¶
　¶
　¶
　¶
　¶
　¶
　¶
　藝文類聚卷四十一¶
